Привіт! Мене звати Антонюк Іван. Мені часто завдають питання, чому я займаюсь благодійною діяльністю. Відповідь дуже проста, тому, що я з робочої сім'ї.

Слава Богу, в моїй родині не було і немає онкохворих. Благодійною діяльністю я вже займаюся понад 12 років, а благодійний фонд відкрили приблизно 5 років тому. В чому настала проблема, щоб відкривати офіційно благодійний фонд? Стільки було звернень, що фінансово забезпечити кожну людину просто не було можливості. І зараз така сама ситуація. Мої знайомі підприємці казали, відкривай благодійний фонд, ми будемо допомагати, перераховувати кошти на благодійний фонд. Але, багато з цього залишилося лише розмовою. 
Статут благодійного фонду прописаний так, що сам знімати та розпоряджатись коштами я не маю права. Ми відкрили рахунок в Ощадбанку, бо він дає гарантії і являється напівдержавним. Принцип роботи благодійного фонду дуже простий, якщо ви перерахували кошти на рахунок благодійного фонду, це означає, що ви можете в будь-який час дізнатися де ваші кошти, все дуже прозоро. 
Наприклад, ви перерахували 10 січня 100 гривень на рахунок благодійного фонду, а через пів року чи місяць ви можете запитати, де мої кошти, які перерахували, і можете подивитись, що наприклад 15 січня звернулися дві людини з потребою і отримали по 50 гривень.

В благодійному фонді всі працюють на безоплатній основі. Наша позиція проста, нас в Україні 42 млн, якби кожен дав 1 гривню, вдалося би врятувати багато життів, і родинам, яки опинилися в скрутному становищі, було б легше вирішити ці питання. Але на жаль, комусь все одно, комусь шкода однієї гривні, хтось думає, що його це не стосується. Але є інші, які б могли пожертвувати 2 гривні й виконати свою місію в цьому житті.
На останок я вам хочу всім побажати міцного здоров'я! Бо коли є здоров'я, тоді є і тисячі бажань, а коли нема здоров'я, є тільки одне бажання, мати те здоров'я. Ось, я бажаю вам міцне здоров'я, щоб ви виконали свої тисячі бажань! 